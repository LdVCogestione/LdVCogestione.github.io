{"name":"Cogestione","tagline":"Applicazione web per la gestione delle cogestioni scolastiche","body":"cogestione\r\n==========\r\n\r\nQuesto è il mio software per l'organizzazione della cogestione.\r\nDevo ancora stabilirne le politiche di distribuzione.\r\n\r\nL'uso dell'applicativo dovrebbe risultare ovvio a partire dall'interfaccia.\r\nIn caso contrario, essa necessiterà di miglioramenti.\r\n\r\nInstallazione automatica\r\n------------------------\r\n\r\nÈ disponibile uno script per la configurazione automatica, che si usa come segue:\r\n\r\n1. Copiare la cartella \"cogestione\" nel proprio spazio web.\r\n2. Rendere la cartella \"cogestione\" scrivibile dal webserver.\r\n3. Creare in MySQL un nuovo database vuoto.\r\n4. Navigare nel browser nella cartella \"cogestione\" e seguire le indicazioni dello script di setup.\r\n5. Finita la configurazione, ripristinare permessi restrittivi sulla cartella \"cogestione\" e su config.php.\r\n6. Se volete ripetere la configurazione automatica, eliminate o spostate prima il file config.php.\r\n\r\nInstallazione manuale\r\n---------------------\r\n\r\nSe per qualche motivo non potete o volete usare lo script automatico di configurazione, ecco i passi da seguire per la configurazione manuale.\r\n\r\n1. Copiare la cartella \"cogestione\" nel proprio spazio web.\r\n2. Importare il file sql/cogestione.sql in un database di MySQL.\r\n3. Copiare config.default.php in config.php\r\n4. Modificare config.php con le impostazioni di MySQL e le credenziali per modificare le attività.\r\n5. Ora potete andare sul sito nel vostro browser e impostare tutto attraverso la pagina \"Imposta\".\r\n\r\n![Schermata di impostazione della cogestione](http://i.imgur.com/5p7TCgc.png)\r\n\r\nBlocchi\r\n-------\r\n\r\nInnanzitutto occorre impostare i blocchi attraverso la pagina **Imposta**.\r\nSarà richiesto il login con le credenziali impostate in config.php.\r\n\r\nSi aggiungerà un numero opportuno di **blocchi**.\r\nUn **blocco** è un intervallo temporale in cui si svolgono contemporaneamente più attività.\r\nAd esempio si potranno impostare 4 blocchi:\r\n- Lunedì dalle 9 alle 11\r\n- Lunedì dalle 11 alle 13\r\n- Martedì dalle 8.30 alle 10.30\r\n- Martedì dalle 10.30 alle 12.30\r\n\r\nLa descrizione di ogni blocco è assolutamente arbitraria.\r\nPer aggiungere dei blocchi, digitare il numero di blocchi che si vogliono aggiungere nella casella \"Aggiungi ... blocchi\" e poi, in basso, fare clic su \"Modifica attività\".\r\n\r\nAttività\r\n--------\r\n\r\nPoi, per ogni blocco bisognerà aggiungere le **attività**.\r\nNon è necessario che ogni blocco abbia il medesimo numero di attività.\r\nPer aggiungere delle attività ad un blocco, digitare il numero di attività da inserire nella casella \"Aggiungi ... attività\" che si trova in fondo alla colonna del blocco. Poi fare clic su \"Modifica attività\".\r\n\r\nCiascuna attività ha le seguenti proprietà:\r\n- Titolo\r\n- Descrizione\r\n- Capienza (numero massimo di posti): una capienza di 0 significa \"illimitato\"\r\n- Flag VM18 \"riservata alle quarte e alle quinte\"\r\n\r\nTutte queste proprietà sono facilmente modificabili dalla pagina \"Imposta\".\r\n\r\nMerita una nota la procedura di rimozione di attività e blocchi.\r\nAttività e blocchi possono essere cancellati selezionando le spunte \"DEL\" vicino ai loro nomi, nella pagina di impostazione.\r\n- Cancellando un blocco si cancellano anche tutte le attività in esso contenute (quelle nella stessa colonna).\r\n- Cancellando un'attività si cancellano anche tutte le relative prenotazioni.\r\n\r\nPer questo _è sconsigliabile cancellare blocchi e attività una volta che siano già state inserite delle prenotazioni nel sistema_.\r\nNon c'è invece alcun problema a rinominare le attività, cambiarne le descrizioni o la capienza: ogni attività è dotata di un identificatore univoco, memorizzato nel database, che tiene traccia delle relative prenotazioni anche se si cambiano il titolo o le proprietà dell'attività.\r\n\r\n- Se si modifica la capienza di un'attività, in nessun caso saranno cancellate le prenotazioni relative.\r\n- Se si imposta il flag VM18, non sarà comunque rimossa alcuna prenotazione, neppure quelle non rispondenti al requisito.\r\n\r\nClassi\r\n------\r\n\r\nÈ possibile modificare le classi dalla pagina **Imposta**, specificando l'elenco completo delle classi nell'apposita casella di testo. I nomi delle classi devono essere separati da punto e virgola (\";\"); la spaziatura verrà ignorata.\r\n\r\nSe si tenta di rimuovere una classe con delle prenotazioni associate, il sistema lo impedirà. Bisognerà dunque rimuovere prima tutte le prenotazioni associate alla classe che si vuole eliminare.\r\n\r\nPrenotazioni\r\n------------\r\n\r\nÈ possibile cancellare una prenotazione singola cercando il nome dello studente nell'interfaccia degli elenchi e cliccando sulla \"X\" rossa a fianco.\r\nOppure è possibile prendere nota dell'UID e inserirlo nel form di cancellazione nella schermata Imposta.\r\nIn entrambi i casi occorre aver fatto il login.\r\n\r\nÈ possibile cancellare **tutte** le prenotazioni selezionando l'apposita casella nella schermata **Imposta**.\r\n\r\nLa cancellazione delle prenotazioni è sempre irreversibile.\r\n\r\nAbilitazione\r\n------------\r\n\r\nLe prenotazioni si possono attivare o disattivare in modalità automatica o manuale, dalla schermata **Imposta**.\r\n\r\n* **Modalità automatica**: si specificano data e ora di inizio e di fine. Il sistema accetterà prenotazioni a partire dall'ora di partenza e cesserà di farlo all'ora di chiusura specificata. Una volta impostato, il sistema non necessita di ulteriore supervisione. Gli orari di inizio e di fine sono visibili nella pagina **Prenota**.\r\n* **Modalità manuale**: il sistema si attiva e si disattiva manualmente dalla schermata Imposta.\r\n\r\n![Schermata di prenotazione per gli utenti](http://i.imgur.com/dZD4StH.png)\r\n\r\nBlacklist\r\n---------\r\n\r\nÈ possibile specificare una serie di \"parole vietate\" che saranno confrontate con il nome e il cognome inseriti da ogni utente, prima di registrare l'iscrizione.\r\n\r\nÈ possibile usare la sintassi delle [espressioni regolari](https://it.wikipedia.org/wiki/Espressione_regolare).\r\n\r\nLa blacklist può essere impostata nell'apposita scheda della pagina _Imposta_.\r\nDi default la blacklist è vuota.\r\n\r\nElenchi\r\n-------\r\n\r\nÈ possibile visualizzare i nomi degli studenti prenotati dalla pagina **Elenchi**.\r\nQuesta interfaccia ha due modi di utilizzo.\r\n\r\nSi può selezionare un'attività dalla tabella e verrà visualizzato l'elenco dei partecipanti a quell'attività. La pagina è anche stampabile per avere una comoda lista cartacea di prenotati.\r\n\r\nSi può anche cercare un utente per nome, cognome e/o classe. È possibile specificare anche uno solo di questi campi, per esempio per vedere dove sono prenotati tutti gli studenti di una data classe.\r\n\r\nDa quest'ultima vista, se si è fatto il login in zona amministrativa, si possono anche cancellare le prenotazioni cliccando sulla \"X\" rossa accanto alla riga dell'utente prenotato. Non sarà richiesta ulteriore conferma.\r\n\r\nGrafico\r\n-------\r\n\r\nIl grafico mostra l'andamento del numero cumulativo di iscrizioni in funzione del tempo.\r\nServe più per curiosità che per altro. È ancora uno strumento da migliorare.\r\n\r\nTo do\r\n-----\r\n\r\n* Blacklist nomi\r\n* Ordinamento liste per nome, cognome o classe\r\n* Impostazione delle credenziali di autenticazione via web, da memorizzare in database (con hash)\r\n* Possibilità di cancellare le prenotazioni dalla ricerca per attività\r\n* Template per rendere più leggibile il codice (?)\r\n* Pulizia codice","google":"","note":"Don't delete this file! It's used internally to help with page regeneration."}